---
title: 'ESTRATTO DAL N.R. N.464 15 APRILE 2011 MESSAGGIO DEL PR. IKEDA AI MEMBRI DEL TOHOKU'
publishedAt: '2025-03-18'
summary: 'Niente può distruggere i tesori del cuore.'
link: 'https://ilnuovorinascimento.org/a/il-sostegno-al-giappone-dopo-il-terremoto-e-lo-tsunami'
---

Voglio esprimere la mia più sincera solidarietà a coloro che
fra voi sono stati colpiti dal devastante terremoto e dallo tsunami
che si è abbattuto sul Giappone nordorientale cinque giorni fa (11
marzo). 

Ancora tante persone sono irraggiungibili o disperse: riesco
a malapena a immaginare quanto sarete sfiniti ed esausti. Mia moglie
e io, insieme ai membri di tutto il Giappone e del mondo intero,
stiamo recitando Daimoku con tutto il cuore, pregando intensamente
per la vostra salute perché stiate bene, perché tutti i Budda e i
bodhisattva, le forze positive dell'universo, vi proteggano
assolutamente.[...]

<br/>

Nichiren Daishonin scrive che anche se dovessimo
incontrare disastri e calamità , essi non potranno mai distruggere
il nostro cuore e la nostra mente (WND, 2, 135). Niente può
distruggere i tesori del cuore. Ogni avversità non è che una prova
da superare per poter conseguire la felicità eterna. Il Buddismo del
Daishonin, la nostra pratica della fede nella Legge mistica, ci
permette di trasformare, senza alcun dubbio o eccezione, tutto il
veleno in medicina. [...]

<br/>

Oggi, 16 marzo, è il giorno in cui il mio
maestro, il secondo presidente della Soka Gakkai Josei Toda, affidò
ai suoi giovani successori la missione di proseguire l'impresa di
kosen-rufu, per sradicare definitivamente l'infelicità e la
disperazione dalla faccia della terra. Adesso, ra#orzando ancora di
più il nostro voto di realizzare kosen-rufu, superiamo questo immane
disastro, continuando a sostenerci e incoraggiarci l'un l'altro con
tutto il cuore. Sto pregando ardentemente e mi appello a ognuno di
voi: non datevi mai per vinti! Abbiate coraggio! Abbiate speranza!
16 marzo 2011 Daisaku Ikeda